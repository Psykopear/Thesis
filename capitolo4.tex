\chapter{Software di benchmark}
\fancyhead[RO]{\bfseries Software di benchmark}
\section{Definizione del software di benchmark}
Per valutare la qualità dell'algoritmo si è rivelato utile sviluppare un software in grado di raccogliere informazioni sull'efficenza dell'algoritmo stesso in tutte le possibili combinazioni di punto di arrivo/punto di partenza in simulazioni di dimensioni prefissate. 

In particolare sono stati osservati i casi peggiori, la media aritmetica dei casi, lo scarto quadratico medio ed i risultati ottenuti più frequentemente. Il software permette di testare qualsiasi algoritmo in grado di interfacciarsi con il sistema di gioco. 

Si è ritenuto opportuno fare un confronto con un algoritmo greedy ottimo ad informazione completa sugli stati del mondo. Il termine di paragone è dettato dal rapporto tra i valori raccolti attraverso l'esecuzione dell'algoritmo ottimo e quelli ottenuti con l'esecuzione dell'algoritmo descritto. Più questo si avvicina ad 1 e più le prestazioni dell'algoritmo sviluppato si avvicinano a quelle dell'algoritmo ottimo. 
Il rapporto non sarà pari ad 1 a causa della differenza delle informazioni del mondo di cui i due agenti dispongono. Questo criterio di valutazione può diventare interessante nel caso in cui vengano sviluppati altri algoritmi atti a risolvere la stessa problematica per un confronto con la stessa conoscenza del mondo.

\section{Parametri che influenzano la qualità del risultato}
L'algoritmo prevede dei parametri che possono essere modificati per alterare la soluzione proposta. 

Il primo è il numero di volte in cui il Drone deve passare su uno stesso punto prima di decidere di cambiare strategia e riniziare la calibrazione. Attraverso l'osservazione dei diversi casi si è notato che l'agente può trovarsi a passare due volte nello stesso punto durante la ricerca. Un esempio è il caso in cui si stia allontando dalla sorgente e ci sia bisogno di cambiare direzione. Considerando però dimensioni del mondo relativamente grandi, è probabile che incorrendo tre o più volte nello stesso punto si stia percorrendo un ciclo di movimenti. Questa eventualità è più probabile nel caso in cui la dimensione del grafo che rappresenta la KB  sia limitata, quindi il numero di nodi memorizzati sia minore del numero di passi effettuati. È stato esposto questo parametro in modo da cambiare strategia quando il Drone passa per la terza volta in uno stesso punto.

Il secondo parametro preso in considerazione è il numero di passi in orrizontale ed in verticale da far svolgere al Drone durante la calibrazione. Nel caso in cui venga svolto un solo passo per direzione, se l'obiettivo si trova su uno degli assi che incrociano il punto di partenza, l'agente si muoverà comunque in diagonale. Invece, eseguendo due passi in orizzontale, due in verticale ed uno verso il punto di partenza in diagonale, il drone andrà direttamente nella direzione del punto di arrivo. Si è notato però che questo approccio non modifica significativamente i risultati nel caso di dimensioni del mondo relativamente grandi e ne peggiora la media nel caso di piccole dimensioni. Per questo tale parametro non è stato preso in considerazione.

Il terzo parametro è il limite alle dimensioni del grafo. È necessario che questo possa contenere almeno 4 elementi, per poter eseguire la calibrazione e le successive decisioni. Ogni altro nodo memorizzato è utile per il cambio strategia, permettendo di evitare di passare più di 3 volte sullo stesso punto. La necessità di cambiare strategia non si presenta nella media dei casi ma in alcune situazioni, questo limite può peggiorare il caso pessimo, senza influenzare in maniera positiva la media dei risultati.
	
\section{Risultati}
La tecnica è pensata per lavorare in campo aperto in assenza di ostacoli. L'algoritmo viene testato in un ampio numero di casi significativi.

Quelle che seguono sono le schermate della suite di benchmark, richiamata con:

\begin{verbatim} $ python curses_tests.py \end{verbatim}

per testare l'algoritmo su una matrice 20x20.

\begin{figure}[hb]
\center
\includegraphics[width=\textwidth]{immagini/Test1-1.png}
\caption{Si inserisce la dimensione della matrice.}
\end{figure}

\begin{figure}[hb]
\center
\includegraphics[width=\textwidth]{immagini/test2.png}
\caption{Se nella cartella è presente un file con i risultati dell'algoritmo ottimale, viene utilizzato questo invece di rifare i calcoli.}
\end{figure}

\begin{figure}[hb]
\center
\includegraphics[width=\textwidth]{immagini/test3.png}
\caption{Si possono prelevare i dati anche per l'algoritmo in test, se questi sono stati salvati su un file, evitando di eseguire i calcoli.}
\end{figure}

\begin{figure}[hb]
\center
\includegraphics[width=\textwidth]{immagini/test5.png}
\caption{Test in esecuzione...}
\end{figure}

\begin{figure}[hb]
\center
\includegraphics[width=\textwidth]{immagini/Results.png}
\caption{Vengono visualizzati a schermo i risultati ottenuti}
\end{figure}